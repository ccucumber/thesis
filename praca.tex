\documentclass[a4paper,10pt,twoside]{report}
\usepackage[a4paper,left=3cm,right=2cm,top=2.5cm,bottom=2.5cm]{geometry}
\usepackage{latexsym}
\usepackage[MeX]{polski}
\usepackage[utf8]{inputenc}
\usepackage{graphics}
\usepackage[dvi-ps]{graphicx}
\usepackage{indentfirst}
\usepackage{amsmath}
\usepackage{amssymb}
\graphicspath{{./obrazki/}}
\usepackage{url}
\usepackage[usenames,dvipsnames]{pstricks}
\usepackage{epsfig}
\usepackage{pst-optexp} 
\usepackage{nicefrac} 
\usepackage{float}
\usepackage[final]{pdfpages}
\usepackage{epsf} 
\usepackage{verbatim}

\usepackage{subfigure}
%\usepackage{caption}
%\usepackage{subcaption} %do subfloat ów - wiele obrazków w~jednej figurze
\usepackage{hyperref} %do linków

\usepackage{fancyhdr} %nagłówki i~stopki
\usepackage{lastpage} %numerowanie od ostatniej strony
\usepackage[numbib]{tocbibind} %spis treści i bibliografia w spisie treści + numerowanie bibliografii parametr notlof,notlot,nottoc - bez list/spisu treści w spisie treści
%\renewcommand\bibname{Literatura} %pakiet tocbibind zmienia nazwę rozdziału Literatura na Bibliografia - w ten sposób można przywrócić poprzenią nazwę

\linespread{1.3} %1.3 daje interlinie 1.5
%polskie numerowanie sekcji (z kropką na końcu)
\makeatletter
 \renewcommand\@seccntformat[1]{\csname the#1\endcsname.\quad}
 \renewcommand\numberline[1]{#1.\hskip0.7em}
\makeatother

%\usepackage[left=2cm,right=2cm,top=2cm,bottom=2cm]{geometry}
\frenchspacing
\author{\begin{Large}Michał Włodarczyk\end{Large}\\\vspace{100pt} nr albumu:1054744\\
 Praca magisterska wykonana pod kierunkiem\\
\vspace{100pt} dr Szymona Pustelnego
\\\includegraphics[scale=0.45]{logouj.pdf} \vspace{20pt} \\Wydział Fizyki, Astronomii i Informatyki Stosowanej\\Kraków 2016}
\title{\begin{LARGE}\textbf{Zautomatyzowany układ kontroli lasera diodowego do zastosowań w magnetometrii optycznej.}\end{LARGE}}
\date{}
\begin{document}
\pagenumbering{roman}
\maketitle
\thispagestyle{plain}


\begin{flushright}{\textit{Bardzo dziękuję \\ \vspace{5pt}
 dr. Szymonowi Pustelnemu \\
za opiekę nad moją pracą \\
jak również wielką cierpliwość i wiarę\\
że pomimo wielu przeciwności losu\\ w końcu zostanie ukończona.}}\vspace{20pt}

{\textit{prof. dr Jerzemu Zachorowskiemu\\dziękuję za cenne uwagi\\ i pomoc w zrozumieniu wielu trudnych zagadnień.}}\vspace{20pt}

{\textit{Przemkowi Włodarczykowi\\dziękuję za pomoc w budowie układów elektronicznych.}}\vspace{20pt}

\end{flushright}

\vspace{15cm}


\newpage
\mbox{}
\newpage
\tableofcontents

%\thispagestyle{plain}
 \pagenumbering{arabic}
%\setcounter{page}{1}
%\newpage


\begin{abstract}
Zaprojektowano, zbudowano i scharakteryzowano układy elektroniczne pozwalające zasilać, modulować i stabilizować długość fali diody laserowej o emisji powierzchniowej z pionową wnęką rezonansową (VCSEL). W oparciu o te układy zbudowano układ lasera diodowego emitujący światło o długości fali dostrojonej do linii $D1$ rubidu ($794{,}98~ \mathrm{nm}$).

Następnie zbadano zastosowanie tego układu do precyzyjnego pomiaru pola magnetycznego wykorzystując do tego celu nieliniowy efekt Faradaya. Pomiarów pola magnetycznego dokonywano w parach rubidu poprzez obserwację skręcenia płaszczyzny polaryzacji światła wywołanego modulacją długości fali lasera. Elementem aktywnym optycznie była komórka szklana zawierająca atomy rubidu.  Układ detekcji skręcenia światła zawierał polaryzator Wollastona i dwie fotodiody, a uzyskany fotoprąd podlegał wzmocnieniu i detekcji we wzmacniaczu fazoczułym. 

Stabilizacja długości fali i pomiar magnetorotacji zachodziły jednocześnie i wykorzystywały jedną komórkę z atomami.
 
\end{abstract}

\chapter{Wstęp}
\section{Cel pracy}

%akapit chaotyczny. S.P.
\begin{comment}
Atomy rubidu, precesując w polu magnetycznym, oddziaływają ze światłem o długości fali dostrojonej do przejścia atomowego ($794{,}9832$~nm).
Jeśli natężenie światła lub jego długość fali jest modulowane synchronicznie z częstością precesji (częstość Larmora), polaryzacja światła ulega skręceniu, wahając się z podwójną częstością Larmora (w ogólnym przypadku z inną wielokrotnością częstości modulacji).
Amplituda tego skręcenia jest miarą zgodności częstości modulacji, zadawanej przez nas, z częstością Larmora, proporcjonalnej wprost do wartości pola magnetycznego. 
\end{comment}

Celem niniejszej pracy było zbudowanie i zbadanie autonomicznego układu optoelektronicznego, który służyłby do optycznej magnetometrii wykorzystującej atomy rubidu jako ośrodek magneto-optycznie czynny.

Budowany układ miał za zadanie:
\begin{itemize}
 \item Wytwarzać światło dające się dostroić do linii D1 rubidu, o odpowiedniej stabilności i wąskim profilu spektralnym.
 \item Pozwalać na modulację amplitudy lub długości fali źródła światła.
 \item Zawierać komórkę z atomami rubidu, wyposażoną w grzałkę nie zaburzającą pomiarów pola magnetycznego, tzn. wytwarzającą zaniedbywalne pola magnetyczne w obszarze komórki.
 \item Umożliwiać automatyczne dostrajanie długości fali lasera do przejścia atomowego. 
 \item Mierzyć amplitudę skręcenia polaryzacji światła po przejściu przez komórkę, umożliwiając obserwację magnetorotacji.
\end{itemize}

W niniejszej pracy opisano budowę takiego układu, jak również wyniki pierwszych pomiarów wykonanych przy jego pomocy.


\section{Laser VCSEL}


Lasery półprzewodnikowe wykorzystują fakt, że rekombinacja nośników ładunku w półprzewodniku może wiązać się z emisją fotonów o energii równej różnicy energii między pasmem przewodzenia a pasmem walencyjnym. Rekombinacja z emisją promieniowania jest możliwa tylko w materiałach z prostą przerwą energetyczną.


Zetknięcie półprzewodników - domieszkowanego ujemnie (zawierającego dodatkowe elektrony walencyjne) i domieszkowanego dodatnio (zawierającego mniej elektronów walencyjnych niż kryształ macierzysty) powoduje przemieszczenie ładunków znajdujących się na ich granicy i powstanie warstwy zaporowej (zubożonej). Taką dwuelektrodową strukturę nazywa się diodą. Przepuszczając prąd z obszaru o domieszkowaniu \textit{p} do obszaru \textit{n}, wymusza się rekombinację nośników w warstwie zaporowej, co prowadzi do emisji promieniowania.  

Zwiększając gęstość prądu, oprócz oczywistego wzrostu natężenia światła, można doprowadzić także do tak licznego obsadzenia pasma przewodnictwa kosztem pasma walencyjnego, że zajdzie inwersja obsadzeń. Może to umożliwić akcję laserową. Drugim koniecznym warunkiem zajścia akcji laserowej jest umieszczenie ośrodka ze wzmocnieniem optycznym w rezonatorze, którego dobroć musi być wystarczająca by natężenie światła emitowanego w sposób wymuszony mogło dominować nad światłem emitowanym spontanicznie.

Pierwszą realizacją lasera półprzewodnikowego jest laser emitujący światło poprzecznie do kierunku przepływu prądu. Jego schematyczna budowa przedstawiona jest na rysunku \ref{rys-eel}. Wysoką gęstość prądu uzyskuje się poprzez takie przestrzenne modelowanie domieszkowania w płaszczyźnie złącza, że cały prąd złącza przepływa przez obszar aktywny, który ma szerokość ok. 10~$\mathrm{\mu m}$ i grubość rzędu 2~$\mathrm{\mu m}$. Zapewnia to wysoką gęstość prądu, potrzebną do uzyskania inwersji obsadzeń. Rezonator optyczny jest utworzony pomiędzy bocznymi krawędziami kryształu, oszlifowanymi równolegle. Jedna z krawędzi jest posrebrzona w celu zwiększenia współczynnika odbicia. Dodatkowe pokrycie odbijające drugiej ścianki nie jest konieczne, ze względu na odbicie powodowane dużą różnicą współczynników załamania kryształu półprzewodnika i powietrza.

\begin{figure}
\begin{center}
 \includegraphics[width=0.7\textwidth]{./obrazki/rys-eel.png}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Budowa diody laserowej emitującej światło poprzecznie do struktury złącza (na podstawie: \cite{rys-laserki})}
\label{rys-eel}
\end{figure}


\begin{figure}
\begin{center}
 \includegraphics[width=0.8\textwidth]{./obrazki/rys-vcsel.png}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Budowa diody z pionową wnęką rezonansową (na podstawie: \cite{rys-laserki})}
\label{rys-vcsel}
\end{figure}

Omówiona powyżej konstrukcja diody laserowej ma jednak liczne wady. Są to:
\begin{itemize}
 \item Wysoki koszt - produkcja wymaga nietypowego procesu, jakim jest dokładna obróbka bocznych krawędzi struktury.
 \item Duży prąd progowy dla laserowania, przez co niska sprawność - ze względu na relatywnie dużą powierzchnię złącza.
 \item Długi obszar aktywny (od kilku do kilkuset $\mathrm{\mu m}$) sprawia, że laser może pracować w wielu modach podłużnych.
 \item Astygmatyzm emitowanego światła, ze względu na asymetryczne wymiary obszaru aktywnego.
 \item Wrażliwość na pasożytnicze sprzężenia optyczne ze względu na niską dobroć rezonatora
\end{itemize}

Wolna od powyższych wad jest konstrukcja lasera o emisji powierzchniowej z pionową wnęką rezonansową (VCSEL -\textit{Vertical Cavity Surface Emitting Laser}). Jego budowa jest przedstawiona na rysunku \ref{rys-vcsel}. W takim laserze prąd przepływa przez obszar mający postać koła, nie paska, a emisja światła zachodzi w kierunku powierzchni kryształu. W takiej sytuacji nie jest możliwe stworzenie rezonatora na samych jedynie powierzchniach kryształu, ze względu na mniejszą gęstość prądu w obszarze aktywnym. W takiej sytuacji konieczne jest zwiększenie dobroci rezonatora poprzez zwiększenie współczynnika odbicia zwierciadeł. Jako że tworzenie warstw równolegle do powierzchni półprzewodnika, o precyzyjnie regulowanej grubości, nie nastręcza żadnych technologicznych trudności, zwierciadła są wykonane jako tzw. rozproszone zwierciadła Bragga. Tworzy je wiele naprzemiennych warstw substancji o różnych współczynnikach załamania. Dla określonej długości fali pomiędzy falami odbitymi od kolejnych granic ośrodków zachodzi konstruktywna interferencja, co pozwala takiej strukturze bardzo efektywnie odbijać światło, pełniąc przy okazji rolę filtra pasmowego, umożliwiając wzmocnienie tylko jednej długości fali. Typowe wartości współczynnika odbicia to $99\%$ dla zwierciadła przedniego i $99{,}9\%$ dla tylnego. Tak utworzony rezonator, optyczny ma szereg wyróżniających cech. Jest bardzo krótki, przez co mody są bardzo dobrze odseparowane, co bardzo ułatwia pracę w jednym modzie poprzecznym. Ze względu na bardzo wysoką dobroć rezonatora, pomimo niewielkiej jego długości udaje się uzyskać niewielką szerokość linii. Wysoka dobroć sprawia również, że lasery VCSEL są praktycznie niewrażliwe na pasożytnicze sprzężenia optyczne.
Ze względu na warstwową budowę, obszar aktywny ma emisję poprzeczną, co pozwala laserom VCSEL emitować światło o praktycznie idealnym rozkładzie przestrzennym ($\mathrm{M^2} \cong 0$). Wysoka dobroć rezonatora pozwala uzyskać niski prąd progu laserowania, co sprawia, że lasery VCSEL są jednymi z najbardziej wydajnych źródeł światła jakie dotychczas wynaleziono, (sprawność ponad 60\% \cite{spie}). 
\begin{comment}Mimo tego, że akcja laserowa zachodzi już przy niskiej gęstości prądu w obszarze aktywnym, maksymalna gęstość prądu jest nawet większa niż da laserów z emisją poprzeczną.
\end{comment}
Brak konieczności obróbki krawędzi bocznych pozwala testować gotowe struktury jeszcze na waflu (krysztale bazowym), jak również oddzielać je od siebie standardowymi metodami, tj. przez cięcie piłą. 

Lasery VCSEL mają również swoje wady. Mała długość rezonatora skutkuje poszerzeniem linii. Jest ona na ogół kilkanaście razy szersza od linii generowanej przez lasery z emisją boczną. Niewielki rozmiar i przez to bardzo wysoka gęstość prądu w obszarze ograniczają maksymalną moc do (w przypadku małych diod) kilku miliwatów, podczas gdy porównywalnej wielkości diody z emisją boczną uzyskują moce rzędu setek miliwatów. Problemem jest dodatkowo skłonność laserów VCSEL do pracy wielomodowej.


\section{Stabilizacja długości fali lasera}

Częstotliwość $\nu$ przejścia $D1$ w rubidzie wynosi $3{,}77 \cdot 10^{14}~
\mathrm{Hz}$, podczas gdy szerokość pojedynczej linii absorpcyjnej,
nawet poszerzonej dopplerowsko, jest rzędu $10^8~\mathrm{Hz}$. Oznacza to, że 
chcąc utrzymać długość fali dostrojoną do przejścia atomowego,
trzeba zapewnić dokładność względną rzędu $10^{-7}$. Na przykład, przy założeniu zależności temperaturowej $0{,}05 ~\mathrm{nm/K}$ (tak zmierzono), temperatura struktury lasera musi być ustalona z dokładnością do $4~\mathrm{mK}$. Zapewnienie,
że nie tylko temperatura, ale dodatkowo inne czynniki mające wpływ na długość fali, jak prąd diody i efekty jej 
starzenia się, będą niezmienne przez długi okres czasu, jest zadaniem 
praktycznie niemożliwym.

W publikacji \cite{sensitivity} można znaleźć wnikliwą analizę stabilności długości fali lasera, która jest konieczna do przeprowadzenia magnetometrii. 

Jeśli więc tak dokładna stabilność długości fali jest wymagana, trzeba uciec się do aktywnej 
stabilizacji, w której koryguje się długość fali na bieżąco, zamiast utrzymywać 
wszystkie parametry na stałym poziomie.
Taka stabilizacja może dojść do skutku, jeżeli istnieje możliwość strojenia 
lasera w zakresie zawierającym linię absorpcyjną, a detekcja tej absorpcji pozwala stwierdzić, czy laser jest dostrojony czy nie.

Pierwszy, najprostszy sposób stabilizacji polega na takiej korekcji długości 
fali, by absorpcja w ośrodku pozostawała ciągle taka sama.
Metoda jest zilustrowana wykresem na rysunku \ref{fig:lock1}. Jeśli absorpcja 
jest zbyt duża, laser przestrajany jest ,,w lewo'', a jeśli zbyt mała, ,,w 
prawo``.
W efekcie, powoduje to stabilizację długości fali do lewej strony linii absorpcyjnej.
Jeśli zmieniony zostanie kierunek korekty (z lewa na prawo), uzyskamy stabilizację do prawej strony linii.

\begin{figure}[h!]
 \subfigure[]{
\includegraphics[width=0.45\textwidth]{./obrazki/lock_g1.eps}
\label{fig:lock1a}
}
\subfigure[]{
\includegraphics[width=0.5\textwidth]{./obrazki/lock_g2.eps}
\label{fig:lock1b}
}
\caption{Bezpośrednia metoda stabilizacji. a) Sygnał absorpcji, linią przerywaną zaznaczono poziom odniesienia. b) Sygnał błędu. W obszarze zaznaczonym na zielono stabilizacja zachodzi, w obszarze czerwonym się rozbiega. Strzałki wskazują kierunek korekty przeprowadzanej przez układ.}
\label{fig:lock1}
\end{figure} 

Metoda ta ma ewidentną zaletę, jaką jest prostota oraz brak potrzeby dodatkowego zaburzania (tj. modulacji) długości fali.
Niestety, ma ona również szereg wad. Pierwszą z nich jest niemożliwość ustawienia się na środku linii. Jak widać na
rysunku \ref{fig:lock1}, zakres poprawnej pracy (zamalowany na zielono) jest silnie asymetryczny i rozciąga się 
bez końca w lewo i jedynie przez krótki odcinek na prawo względem punktu stabilizacji. Warto zauważyć, że sytuacja jest tu tym gorsza, im
bliżej środka linii chcemy się ustawić.

\begin{figure}[h!]
 \subfigure[]{
\includegraphics[width=0.5\textwidth]{./obrazki/lock_g3.eps}
\label{fig:lock2a}
}
\subfigure[]{
\includegraphics[width=0.5\textwidth]{./obrazki/lock_g4.eps}
\label{fig:lock2b}
}
\caption{Przypadek, gdy absorpcja i wahania mocy lasera tego są samego rzędu. a) Sygnał absorpcji i ustalony poziom odniesienia. b) Sygnał błędu. Tylko zielony umożliwia stabilizację, ponieważ zmienia znak. Sygnały czerwone są odpowiednio cały czas dodatni i cały czas ujemny. }
\label{fig:lock2}
\end{figure} 


Dużo bardziej poważną wadą jest jednak wrażliwość tego rozwiązania na fluktuacje mocy lasera, jeżeli absorpcja w ośrodku jest niewielka.\footnote{Fluktuacje temperatury powodują także zmiany absorpcji w ośrodku ale, w zakresie temperatur bliskich pokojowej, efekt ten jest bez znaczenia.} 
Rysunek \ref{fig:lock2} ilustruje ten problem. Jeśli, jak na rysunku, absorpcja w ośrodku jest na poziomie 2\%, poziom odniesienia
należy ustawić na 99\% transmisji. Oznacza, to, że jeśli moc lasera zmieni się, albo do detektora dotrze światło zewnętrzne o wartości
zaledwie 1\% natężenia wiązki laserowej, stabilizacja stanie się niemożliwa.

\begin{figure}

\includegraphics[width=\textwidth]{./obrazki/lock_g5.eps}
\caption{Zasada działania stabilizacji z użyciem światła o modulowanej długości fali. Sygnał niebieski -- linia absorpcyjna, czerwony -- sygnał błędu. Zielona linia oznacza punkt stabilizacji. Widać, że odpowiedź (czarne sinusoidy) na sygnał modulujący (niebieskie) zależy od lokalnego nachylenia krzywej absorpcji i ma przeciwną fazę po dwóch stronach punktu stabilizacji}
\label{fig:lock3}
\end{figure} 

Metodą stabilizacji wolną od tych wad jest metoda  polegająca na kontrolowanej modulacji długości fali i obserwacji zmian transmisji tym wywołanych (patrz rysunek \ref{fig:lock3}).

 W takim przypadku długość fali lasera jest periodycznie zmieniana w czasie. Ilustrują to niebieskie, pionowe sinusoidy na rysunku. Ich amplituda odpowiada amplitudzie wahań długości fali.
W szczególności, zależnie od położenia względem środka krzywej rezonansowej, zmiana absorpcji wywołana modulacją (czarne, poziome sinusoidy) może mieć
 różną amplitudę i co najważniejsze, być w fazie, lub przeciwfazie do modulacji.
  Amplituda zmian absorpcji jest więc \textit{de facto} pochodną krzywej absorpcyjnej po długości fali (czerwona krzywa). 
  Ma ona antysymetryczny przebieg względem środka linii, a z jej znaku (pod warunkiem, że w otoczeniu jest tylko jedna linia absorpcyjna)
 można jednoznacznie odczytać, w którą stronę powinna nastąpić korekta.
 
 Taka metoda stabilizacji pozwala całkowicie wyeliminować zależność długości fali od fluktuacji mocy  i zminimalizować wpływ zmiennej głębokości linii absorpcyjnych (zależność ta znika całkowicie w punkcie, gdzie sygnał błędu jest zerowy, czyli na środku linii).

Zmiana absorpcji jest proporcjonalna (przez czynnik równy pochodnej absorpcji przy bieżącej długości fali) do wielkości zmiany długości fali. Oznacza to, że gdy długość fali jest zmieniana harmonicznie, jak $\cos \omega t$, absorpcja zmienia się także harmonicznie, co można zapisać jako $A \cos \omega t$. Dokładne wyznaczenie amplitudy (parametru $A$)
umożliwia technika nazywana detekcją fazoczułą.
\label{olockinie}


\pagebreak

\section{Magnetorotacja i nieliniowy efekt Faradaya}

Magnetometria optyczna określa techniki, w których światło jest używane  do wykrywania oddziaływań momentów magnetycznych atomów z polem magnetycznym.

Atomy posiadają momenty magnetyczne ze względu na spiny elektronów i jąder atomowych oraz orbitalny ruch elektronów.

W obecności pola magnetycznego $\vec B$ moment magnetyczny $\vec \mu$ ulega pod wpływem momentu siły
\begin{equation}
\vec \tau =\vec \mu \times \vec B
\end{equation}
precesji o częstości
\begin{equation}
\Omega_L =\gamma \vec B
\end{equation}
nazywanej częstością Larmora. Wyraz $\gamma$ to współczynnik żyromagnetyczny, równy ilorazowi momentu magnetycznego i momentu bezwładności atomu.

Fotony padającego światła, będąc absorbowane przez atomy w próbce, przeprowadzają atomy ze stanu podstawowego do wzbudzonego.
%Zapis stanów w bazie $|F,m_F\rangle$ pozwala na przejrzystą analizę możliwych przejść.
%Przykładowe przejście, Przykładowe przejście, $F=1 \rightarrow F'=0$, przedstawia rysunek \ref{poziomyL}

Tylko niektóre przejścia między stanami są możliwe ze względu na zasady zachowania: momentu pędu i parzystości funkcji falowej. 

Do wytłumaczenia teoretycznych podstaw magnetometrii optycznej został wybrany najprostszy układów poziomów atomu -- o dwóch podpoziomach stanu podstawowego i wzbudzonego, F=1/2 i F'=1/2.
Taki układ pokazany jest na rysunku \ref{poziomyL}. Na początku zakładamy, że pole magnetyczne $\vec B=0$, więc stany podstawowe mają równe energie.
 Mimo, że stan wzbudzony ma dwa podpoziomy, w omawianym przykładzie tylko jeden z nich jest osiągany, więc w praktyce jest to układ $\Lambda$.

Jeśli stan takiego atomu rozpisać w bazie stanów $\lvert m_z \rangle$, okaże się, że opis oddziaływania ze światłem jest szczególnie prosty. Poszczególne polaryzacje światła mogą dokonać następującej zmiany stanu atomów:
\begin{center}
\begin{description}
\item[polaryzacja $\sigma_+$] zwiększa $m_z$ o 1,
\item[polaryzacja $\sigma_-$] zmniejsza $m_z$ o 1,
\item[polaryzacja $\pi$] pozostawia $m_z$ bez zmian.
% Tym niemniej, ze względu na CO??, takie przejście jest niemożliwe (przy zadanej osi kwantyzacji $z$).
\end{description}
\end{center}


\begin{figure}[h!]
\begin{center}
 %\includegraphics[width=0.8\textwidth]{./obrazki/figure3.JPG}
 \includegraphics[width=0.8\textwidth]{./obrazki/pumping1.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{ Schemat poziomów energetycznych dla przejścia $F=1/2 \rightarrow F'=1/2$. U góry orientacja osi w przestrzeni, u dołu zobrazowany proces pompowania optycznego.}
\label{poziomyL}
\end{figure}

Proces pompowania optycznego, czyli selektywnego obsadzania podpoziomów struktury nadsubtelnej, zostanie wyjaśniony przy pomocy rysunku \ref{fig:Px-}. Przedstawia on zależności od czasu: pola magnetycznego oraz natężenia światła (które zadajemy) i prawdopodobieństwa znalezienia atomu w stanie $\lvert - \rangle_z$.

\begin{figure}[h!]
\begin{center}
 %\includegraphics[width=0.8\textwidth]{./obrazki/figure3.JPG}
 \includegraphics[width=0.8\textwidth]{./obrazki/pumping25.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{ Ewolucja obsadzenia stanu $\lvert - \rangle_z$ w czasie. Po lewej stronie wykresu uporządkowanie atomów wzrasta na skutek pompowania optycznego. W t=0 włączone jest pole magnetyczne i populacja atomów zaczyna oscylować pomiędzy stanami $\lvert - \rangle_z$ i $\lvert + \rangle_z$ }
\label{fig:Px-}
\end{figure}

Przed włączeniem światła, populacje podpoziomów stanu podstawowego są równe i wynoszą $\rho_{--}=\rho_{++}=1/2$. Jest to zobrazowane na rysunku \ref{poziomyL}, jako kupki równej wielkości. Na rysunku \ref{Px-} odpowiada to fazie 1. 

Oświetlenie atomów światłem o polaryzacji $\sigma_+$ (jak na rysunku \ref{poziomyL}) powoduje przepompowanie populacji atomów ze stanu o $m_z=-1$ (oznaczmy go $\lvert - \rangle_z$) do pozostałych dwóch stanów, $m_z=0$ i $m_z=1$. Dzieje się tak, ponieważ światło $\sigma_+$ może wzbudzać tylko atomy w stanie $\lvert - \rangle_z$, po czym wzbudzony atom może ,,spaść" do dowolnego podpoziomu stanu podstawowego. W efekcie, atomy są usuwane ze stanu $\lvert - \rangle_z$ i gromadzą się w stanie $\lvert + \rangle_z$. Gdy populacja stanu o $m_z$=-1 ($\lvert - \rangle_z$) jest pusta, dalsza absorpcja światła o polaryzacji $\sigma_+$ nie jest możliwa. Taki stan atomu, który nie absorbuje padającego światła  nazywamy stanem ciemnym. Dla zadanej polaryzacji  światła $\sigma_+$ stan ciemny to $\lvert + \rangle_z$, a stan jasny który absorbowałby światło to $\lvert - \rangle_z$. Oddziaływanie ze światłem tworzy więc uporządkowanie atomów, przenosząc atomy do jednego, określonego stanu kwantowego.
 
Wyłączenie światła powoduje zatrzymanie procesu porządkowania, co pokazane jest jako etap 3 na rysunku \ref{fig:Px-}. Na rysunku nie jest widoczne cofanie się uporządkowania (polaryzacji??), ale oczywiście musi istnieć proces powodujący wyrównanie populacji podpoziomów podstawowych, który po długim czasie doprowadzi układ do stanu nieuporządkowania, jak na etapie 1. Etap 4 odpowiada dalszemu porządkowaniu pod wpływem światła.

Proces pompowania optycznego można opisać przy pomocy równań kinetycznych (\emph{rate equations}, niektórzy nazywają je też równaniami rat).

Atom przebywa w stanie wzbudzonym tylko przez bardzo krótki czas, natychmiast spadając do stanu podstawowego. Pozwala to zapisać, że populacje stanów $\lvert - \rangle_z$ i $\lvert + \rangle_z$ zawierają w sumie wszystkie atomy:

\begin{equation}
\rho_{--}+\rho_{++}=1
\end{equation}

Równania kinetyczne wyglądają więc następująco:


\begin{equation}
\left\{
\begin{array}{rcl}
\frac{d \rho_{++}}{d t} &=&  R \rho_{--} - \Gamma/2 (\rho_{++}- \rho_{--} )\\
\frac{d \rho_{--}}{d t} &=&- R \rho_{--} - \Gamma/2(\rho_{--}- \rho_{++} )
\end{array}
\right.
\end{equation}




Gdzie $R$ to szybkość pompowania \footnote{równa ilości fotonów na jednostkę czasu razy prawdopodobieństwo przejścia  $\alpha=$1/3 ( jest to współczynnik Clebscha-Gordana dla j=1/2(atom) i J=1(foton))}, R -- , a $\Gamma/2$ -- stała czasowa procesu dekoherencji stanu podstawowego.

Rozwiązanie powyższego układu równań daje adiabatyczne dojście do minimalnego obsadzenia stanu $\lvert - \rangle_z$, zależnego od natężenia $\Gamma$ procesu dekoherencji (mieszającego stany): \nopagebreak

\begin{equation}
\rho_{--}=\frac{\Gamma}{2(R+\Gamma)} + \frac{R}{2 (R+\Gamma)} e^{-t (\Gamma + R)}
\end{equation}

W przypadku $\Gamma=0$ rozwiązanie upraszcza się do szczególnie prostej formy:
\begin{equation}
\rho_{--}= \frac{1}{2} e^{-t ( R)}
\end{equation} 
 
Załóżmy, że mając przygotowany układ w stanie ciemnym, wyłączamy światło (pompowanie) i ,,włączamy" pole magnetyczne $\vec B$.
Stany podstawowe przestaną być zdegenerowane. W bazie związanej z osią $\hat y$, równoległą do $\vec B$, energia stanu o $m_y$=1/2 jest przesunięta o $+\frac{\hbar \Omega_L}{2}$, a stanu o $m_y$=-1/2 przesunięta o $-\frac{\hbar \Omega_L}{2}$. Oznaczmy te stany $\lvert + \rangle_y$ i $\lvert - \rangle_y$.

Przejście z bazy $\hat z$ do $\hat y$ dla układu o spinie 1/2 jest dane jako:

\begin{align}
\lvert + \rangle_z &=\frac{\lvert - \rangle_y + \lvert + \rangle_y}{\sqrt{2}}\\
\lvert - \rangle_z &=\frac{\lvert - \rangle_y - \lvert + \rangle_y}{\sqrt{2}}\\
\end{align}

Znając przesunięcie poziomów energetycznych, zakładając, że układ był, gdy włączono pole magnetyczne, w chwili $t=0$ w stanie ciemnym $\lvert + \rangle_z$, możemy przewidzieć ewolucję stanu b bazie $\hat y$:
\begin{equation}
\lvert \psi(t) \rangle = \sqrt{\frac{1}{2}} \left( e^{-i \Omega_L t/2} \lvert - \rangle_y + e^{i \Omega_L t/2} \lvert + \rangle_y \right)
\end{equation} 
 
Prawdopodobieństwo znalezienia atomu w stanie jasnym, oddziałującym ze światłem, jest więc równe:

 \begin{equation}
P \left( x,- \right)= \lvert \langle \psi(t) \lvert - \rangle_z \rvert^2 = \sin^2 (\Omega_L t/2)= \frac{1}{2}\left(1-\cos(\Omega_L t/2) \right),
\label{Px-} 
\end{equation} 

Oscylacje populacji pomiędzy stanem jasnym, a ciemnym zaznaczone są na \ref{fig:Px-} jako obszar 5. Oscylujące z częstością $\Omega_L$ prawdopodobieństwo oddziaływania ze światłem niesie za sobą oscylacje absorpcji i współczynnika załamania w ośrodku. Mierząc częstotliwość oscylacji, można by wyznaczyć częstość Larmora, a z niej indukcję $\vec B$.


W praktyce jednak, obserwacja oscylacji obsadzenia stanu ciemnego wiąże się z koniecznością przepuszczania światła przez ośrodek. W takiej sytuacji, przy obecności pola magnetycznego, interakcja ze światłem nie będzie prowadzić do pompowania optycznego, ale do mieszania stanów $\lvert - \rangle_z$ i $\lvert + \rangle_z$ i w konsekwencji do niszczenia orientacji ośrodka. Gdyby nawet pozostawić układ bez oddziaływania ze światłem, nastąpi spontaniczny rozpad uporządkowania w czasie, ze względu na proces dekoherencji. Zanik uporządkowania przedstawia obszar 6 na rysunku \ref{fig:Px-}.

Jeśli by jednak atomów nie oświetlać w sposób ciągły, a jedynie błyskać światłem w sposób synchroniczny z częstotliwością precesji Larmora, można uzyskać niezanikającą w czasie orientację ośrodka, precesującą w polu i generującą periodyczne wahania współczynnika absorpcji w ośrodku. Odpowiada
to sytuacji 7 na rys \ref{fig:Px-}.

\begin{comment}
Dla światła o polaryzacji liniowej $\sigma$ również występuje stan ciemny, ale nazywany nie uporządkowaniem, ale orientacją, ze względu na jego zerowy wypadkowy moment magnetyczny.

%\begin{comment}
Różnicę pomiędzy uporządkowaniem a orientacją widać na rysunku \ref{alor}.

\begin{figure}[h!]

\subfigure[]{
\includegraphics[width=0.45\textwidth]{vis_orientation.eps}
\label{fig:goda1H}
}
\subfigure[]{
\includegraphics[width=0.45\textwidth]{vis_alignment.eps} 
\label{fig:aoda1H}
}
\caption{Wizualizacja prawdopodobieństwa znalezienia atomów w stanie o danym kierunku w przestrzeni (żółty wykres 3D) i obsadzenia podpoziomów stanu podstawowego (różowe słupki) dla: a) Uporządkowania(\textit{alignment}) atomów wywołanego światłem spolaryzowanym kołowo b) Orientacji (\textit{orientation}) atomów wywołąnej światłem spolaryzowanym liniowo. Ilustracja dla poziomu podstawowego o $F=1$, więc o trzech podpoziomach $m_F$}
\label{alor}
\end{figure}
\end{comment}

Proces periodycznej oscylacji stanu ośrodka między stanem jasnym i ciemnym jest źródłem nieliniowego efektu Faradaya, leżącego u podstaw magnetometrii optycznej.

Analogiczny efekt orientacji atomów ośrodka może występować także pod wpływem światła o polaryzacji liniowej. Także struktura poziomów atomu może być dużo bardziej skomplikowana niż F=1/2$\rightarrow$F'=1/2. W dalszej części pracy opisane będą efekty oddziaływania światła spolaryzowanego liniowo i wzbudzającego przejście ze stanu o F=2 na F'=2. Występuje tam pięć podpoziomów magnetycznych $m_F$, ale zasada, że modulowane w czasie światło wzbudza magnetyczną orientację ośrodka pozostaje niezmieniona.


Ośrodek, w którym jest wytworzona taka orientacja wykazuje anizotropię współczynnika załamania, ponieważ dla jednej z polaryzacji (teraz: liniowych) występuje stan ciemny, a polaryzacja do niej prostopadła jest absorbowana. Ośrodek może być więc rozpatrywany jako płytka falowa \footnote{W pracy \cite{rotpol} użyto porównania do polaryzatora ale, jako że nie następuje wytłumienie światła o polaryzacji prostopadłej do osi, wydaje się ono mniej trafne}.

\begin{comment}  Nie skręca jednak płaszczyzny polaryzacji wiązki pompującej, ponieważ ta jest współliniowa z jednym z jej azymutów.
\end{comment}

W polu magnetycznym momenty magnetyczne, jak również wytworzona orientacja, obracają się z częstością Larmora $\omega_L$. Obrót ,,płytki falowej" powoduje skręcenie polaryzacji padającego światła.

Obrót powoduje jednak, że stan dotychczas ciemny, zaczyna absorbować światło. Światło próbuje na bieżąco odtworzyć orientację atomów przez ciągłe pompowanie optyczne.

Przy stałej szybkości obrotu (polu magnetycznym $\vec B$), orientacja ulega więc odchyleniu od początkowej osi w stopniu tym większym, im słabsza wiązka pompująca (w zakresie małych kątów). Osłabienie wiązki pompującej powoduje jednak osłabienie orientacji, ponieważ bez pompowania uporządkowanie zanika. Innymi słowami, sytuacje skrajne to silne uporządkowanie, ale niewielkie odchylenie osi anizotropii od płaszczyzny polaryzacji światła oraz duże odchylenie ale niski stopień uporządkowania atomów. W obydwu tych sytuacjach płaszczyzna polaryzacji ulega słabemu skręceniu.

Można wykazać \cite{srivansan}, że istnieje optymalne natężenie wiązki padającej, związane z optimum parametru:
\begin{equation}
\kappa=\frac{\Omega_R^2}{\Gamma\gamma} \; ,
\end{equation}
gdzie $\Omega_R=\frac{|d \cdot E|}{\hbar}$ to częstość Rabiego, odpowiadająca sile pompowania ($d$ to moment dipolowy przejścia a $E$ natężenie pola padającego światła), a $\Gamma$ i $\gamma$ -- natężenia opisywanych procesów dekoherencji.

Zjawisko jest nazywane nieliniowym efektem Faradaya, ponieważ skręcenie polaryzacji światła zależy od mocy padającego światła.

Opisywany efekt skręcenia płaszczyzny polaryzacji światła zachodzi w otoczeniu $|\vec B|=0$. Przy obserwacji zależności skręcenia płaszczyzny polaryzacji światła przez ośrodek od pola $\vec B$, powinna być widoczna antysymetryczna zależność ($B=0\rightarrow$ zerowe skręcenie).

 Zastosowanie modulacji światła zwiększa zakres mierzalnych pól magnetycznych. Skręcenie płaszczyzny polaryzacji następuje pod warunkiem ciągłego odtwarzania uporządkowania atomów. Przy oświetlaniu ośrodka impulsami światła o częstości równej
\begin{equation}
\Omega_m=\frac{2 \omega_l}{n} \; ,
\end{equation}
gdzie $n$-liczba naturalna, absorpcja będzie najniższa, ponieważ światło będzie napotykać zawsze takie samo, napompowane, ustawienie atomów, które (pomiędzy impulsami) obróciły się o wielokrotność $180^{\circ}$.  $n=1,2,3$ to więc ilość półobrotów jakie wykona uporządkowanie w pomiędzy impulsami światła \footnote{Symetria uporządkowania wywołanego liniową polaryzacją światła decyduje o tym, że stan jasny powtarza się co pół obrotu. Orientacja wywołana światłem spolaryzowanym kołowo będzie nakładać się na siebie co pełny obrót. Możliwe są także wyższe symetrie obrotowe uporządkowania, które nakłada się wtedy częściej niż co pół okresu precesji.}.

Gdyby, oprócz pompującego światła o częstotliwości $\Omega_m$, oświetlać układ także słabym (niezaburzającym orientacji) światłem, można by zaobserwować wahania skręcenia płaszczyzny polaryzacji tego światła, zachodzącą w takt impulsów pompujących.
By zaobserwować skręcenie, światło próbkujące nie jest jednak konieczne. Wystarczy analizować polaryzację światła pompującego po przejściu przez ośrodek.


Ważne jest, by zdać sobie sprawę, że powyższe wahania zachodzą w takt pompowania ($\Omega_m$), a nie z częstością Larmora ($\omega_l$). Dzieje się tak, ponieważ przy każdym impulsie pompującym atomy są na powrót porządkowane i ich obrót zaczyna się od punktu wyjściowego.

W rezonansie, przy częstości modulacji $2 \omega_l$, uporządkowanie atomów jest najsilniejsze. Oznacza to największą amplitudę wahań płaszczyzny polaryzacji światła. Zależność amplitudy wahania płaszczyzny polaryzacji światła
od częstotliwości modulacji daje się matematycznie opisać jak tłumiony oscylator harmoniczny. Jego częstość rezonansowa jest  równa częstości Larmora, a stała tłumienia odpowiada czasowi relaksacji momentów magnetycznych atomów. 

Ruch tłumionego oscylatora harmonicznego z wymuszeniem opisuje
 krzywa rezonansowa \ref{krzywa}. Obserwując oprócz amplitudy wahania płaszczyzny polaryzacji także zależność fazową względem przebiegu modulującego, tj. składową w fazie i w kwadraturze, można wyodrębnić część absorpcyjną (symetryczną względem częstości rezonansowej, $\Re{c(\omega)}$ -- sygnał ,,w fazie") i elastyczną (asymetryczną, $\Im{c(\omega)}$ -- sygnał ,,w kwadraturze").

Krzywa rezonansowa (Lorentza) jest rozwiązaniem oscylatora harmonicznego z wymuszeniem i ma postać:
\begin{equation}
c(\omega)=\frac{\Gamma  \Omega  \left(\Gamma  \omega -i \left(\Omega ^2-\omega ^2\right)\right)}{\Gamma ^2 \omega ^2+\left(\Omega ^2-\omega ^2\right)^2} \; ,
\label{krzywa}
\end{equation}

gdzie $\Omega$ -- częstość rezonansowa i $\Gamma$ -- szerokość rezonansu.\\

Na rysunku \ref{fig:bud_res}, wziętym z \cite{budker-resonance} przedstawiony jest rezonans z magnetometru z modulacją światła, na którym składowe w fazie i w kwadraturze są bardzo dobrze pokazane.

\begin{figure}[h!]
\begin{center}
 %\includegraphics[width=0.8\textwidth]{./obrazki/figure3.JPG}
 \includegraphics[width=0.8\textwidth]{./obrazki/resonance_budker.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{ Charakterystyczny rezonans w magnetometrii optycznej. Zależność amplitudy (kąta) wahań płaszczyzny polaryzacji od częstotliwości modulacji $\Omega_m$. $X$-- sygnał w fazie, $Y$-- w kwadraturze. Za \cite{budker-resonance}}
\label{fig:bud_res}
\end{figure}

\subsubsection{Szerokość rezonansu a dokładność pomiaru pola magnetycznego}

Niepewność pomiaru kąta skręcenia płaszczyzny polaryzacji światła (pochodząca m.in. od szumu śrutowego \footnote{niepewności ilości padających fotonów w jednostce czasu} padającego światła oraz niedoskonałości aparatury) przekłada się na niepewność pomiaru pola magnetycznego.

Niepewność wyznaczenia centrum rezonansu, jak na rysunku \ref{fig:bud_res}, zależy od niepewności pomiaru kąta skręcenia, oraz szerokości rezonansu $\Gamma$.

Poprawa dokładności magnetometru może następować więc na dwa sposoby: zwiększenie kąta skręcenia polaryzacji (relatywnie do błędu pomiaru) i zawężaniu rezonansu.

 Jak już wspomniano, szerokość $\Gamma$ jest odwrotnie proporcjonalna do czasu, przez jaki atomy zachowują swój moment magnetyczny. Informacja zawarta w momencie magnetycznym może być tracona w wyniku oddziaływania atomów ze sobą oraz zderzeń ze ściankami naczynia. Ze względu na bardzo niskie gęstości par atomowych używane w magnetometrii optycznej, drugi z procesów dominuje.
 
Dekoherencji w wyniku interakcji ze ściankami naczynia można jednak zapobiec. Przyjęły się dwie metody walki z tym problemem: pokrycie anty-relaksacyjne ścianek naczynia oraz zastosowanie gazu buforowego.

Atomy pierwiastków alkalicznych, używanych w magnetometrii, zachowują spin przy odbiciu od niektórych substancji, których w konsekwencji używa się do pokrywania ścianek komórek od wewnątrz. Taką substancją jest na przykład parafina. W tak przygotowanej komórce atom może zachować polaryzację nawet przez kilkaset odbić od ścianek.

Drugą metodą jest napełnienie komórki z atomami dodatkowym gazem szlachetnym, który również zachowuje spin atomu przy odbiciu. Obecność dodatkowego gazu sprawia, że na skutek skrócenia drogi swobodnej, atomy odbijają się głównie od cząsteczek gazu buforowego, a nie od ścianek naczynia.

Powyższe metody pozwalają wydłużyć czas życia uporządkowania atomów z ułamków ms nawet do pojedynczych sekund.

\subsubsection{Jednoczesna stabilizacja długości fali i pomiar magnetorotacji}
\label{pl:stab1h}

By uzyskać modulację światła konieczną do magnetometrii optycznej w niezerowym polu magnetycznym można użyć dwóch metod: pierwsza to periodyczna modulacja natężenia światła i nie wymaga ona dodatkowego omówienia. Druga metoda polega na periodycznej zmianie długości fali, tak by odstrajając się od przejścia atomowego uzyskiwać zmienne w czasie natężenie oddziaływania atomów ze światłem. Gdy jako źródło światła użyty jest laser półprzewodnikowy, druga metoda modulacji jest dużo łatwiejsza do implementacji.

Modulację długości fali lasera można także wykorzystać, niejako  ,,przy okazji" do innego celu -- stabilizacji długości fali metodą opisaną w \ref{olockinie}. W sytuacji, gdy długość fali jest modulowana, wykorzystując detekcję fazoczułą (na częstości modulacji) można wyznaczyć pochodną absorpcji po długości fali.
Gdy laser jest dostrojony do centrum linii absorpcyjnej, powyższa pochodna się zeruje. By stabilizacja była możliwa, konieczny jest układ korygujący długość fali na podstawie amplitudy i znaku tej pochodnej.

Sygnał skręcenia polaryzacji występuje z kolei na podwojonej częstości modulacji, ze względu na to, że polaryzacja światła jest współliniowa z uporządkowaniem atomów dwa razy w ciągu okresu modulacji.

Detekcję fazoczułą dwóch sygnałów -- zmian absorpcji na częstotliwości modulacji i skręcenia polaryzacji światła na podwójnej częstotliwości modulacji. Wykonanie układu spełniającego taką funkcję i jego charakteryzacja jest głównym celem niniejszej pracy.




\chapter{Zbudowana aparatura}
\label{ch:aparatura}
\section{Użyta dioda}


Do wykonania pomiarów została użyta dioda wyprodukowana przez firmę $Vixar$, o oznaczeniu $V795S-002-0001$.
W strukturze, przedstawionej na rys. (\ref{struktura}), producent umieścił cztery identyczne złącza. \footnote{Tym niemniej, po ich sprawdzeniu i wybraniu najlepszej z nich, z sobie tylko znanych powodów zdecydował się odłączyć pozostałe trzy.}

W trakcie pomiarów dioda uległa uszkodzeniu. Dzięki uprzejmości prof. dr hab. Marka Idzika z Wydziału FIS AGH, udało się przyłączyć pozostałe struktury do wyprowadzeń w obudowie.
Wszystkie trzy okazały się sprawne.

\begin{figure}[h!]
\begin{center}
 \includegraphics[width=0.3\textwidth]{./obrazki/vcsel_struktura.png}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Użyta dioda laserowa (Vixar Inc.)}
\label{struktura}
\end{figure}


Parametry jej pracy to:
\begin{center}
\begin{tabular}{ll}
Prąd maksymalny & $4 ~\mathrm{mA}$\\
Próg laserowania & $0{,}6~\mathrm{mA}$\\
Maksymalny prąd pracy jednomodowej & $1{,}6~\mathrm{mA}$\\
Moc nominalna & $150~\mathrm{\mu }W$\\
Moc przy pracy jednomodowej & $60~\mathrm{\mu W}$\\
Szerokość linii & $100~\mathrm{MHz}$\\
%Stała strojenia prądem & COŚCOŚTAM\\
Stała strojenia temperaturą & $0.05 ~\mathrm{nm/{}^{\circ}C}$\\
Optymalny prąd & $1{,}5 ~\mathrm{mA}$\\
Optymalna temperatura & $26~\mathrm{ {}^{\circ}C}$ \\
Obudowa & TO-46 z pięcioma nogami
\end{tabular}
\end{center}


\section{Układ zasilania}

Na rysunku \ref{sch-psu} przedstawiony jest schemat pierwszego z układów elektronicznych użytych w pracy -- zasilacza diody. Jego zadaniem jest zasilanie diody laserowej prądem o regulowanej, stabilnej w czasie wartości i jak najniższej fluktuacji (szumie). Zbyt duży poziom szumu obecny w niededykowanym zasilaczu znanej firmy był jednym z powodów zaprzestania prac z laserem o emisji powierzchniowej, co jest opisane w pracy mgr. Justyny Mech \cite{mgrJustynaMech}.

Działanie układu najwygodniej opisać od strony lasera. Z dodatniego napięcia zasilającego, przez tranzystor \textit{Q2} i rezystor pomiarowy \textit{R5}, prąd płynie do anody diody laserowej, dołączoną do złącza \textit{P1}. Katoda diody jest dołączona do masy, co czyni diodę bardziej odporną na przepięcia i przypadkowe zwarcie niż w sytuacji, gdyby obydwa końce były ,,pływające``.  
Właściwe źródło prądowe jest bardzo proste -- formuje je rezystor R3 zasilając z kondensatora \textit{C1} bazę tranzystora \textit{Q2}. Tranzystor \textit{Q1} i rezystor \textit{R1} stanowią obwód zabezpieczający i można je pominąć przy analizie normalnej pracy układu. Prąd kolektora \textit{Q2} jest już właściwym prądem diody laserowej. Warto zaznaczyć, że w tym układzie nie występuje praktycznie żaden szum nadmiarowy -- pod wpływem stałego napięcia na kondensatorze przez rezystor o sporej wartości przepływa stały prąd, który jest praktycznie idealnie bezszumnie wzmacniany przez pojedynczy tranzystor. Wysoki opór różniczkowy kolektora tranzystora \textit{Q2}, sprawia, że układ stanowi dobre źródło prądowe, tj. prąd nie zależy od napięcia na obciążeniu. Oczywiście, ponieważ zakładamy niezmienność napięcia na \textit{C1} oraz napięcia baza-emiter i wzmocnienia tranzystora \textit{Q2}, taki obraz jest poprawny tylko dla wysokich częstotliwości. Długoczasową stabilizację prądu zapewnia wzmacniacz \textit{U1}, który działa w układzie wzmacniacza pomiarowego, zapewniając na swoim wyjściu takie napięcie, by napięcie na rezystorze pomiarowym R5 poprzez rezystory \textit{R4} i \textit{R7} równoważyło napięcie zadawane między wyjściem U2 a masą, przez rezystory  \textit{R8} i \textit{R11}.
Dodatkowe rezystory \textit{R9} i \textit{R10} pozwalają w niewielkim zakresie podmodulować prąd diody, napięciem podanym przez złącze \textit{P2}.
Napięciu 1 V na wyjściu \textit{U2} odpowiada 1 mA prądu płynącego przez diodę.

Układ \textit{U2} stanowi filtr dolnoprzepustowy, o niskiej częstości odcięcia (rzędu 10 Hz), eliminujący szum i trzaski z napięcia pochodzącego z potencjometru \textit{PR1}, którym ustawia się prąd. Zwora \textit{JP1} pozwala wybrać pomiędzy zakresem $0-3{,}5$~mA a $0-7$~mA.

Napięcie wzorcowe, dostarczane na nóżkę 3 potencjometru pochodzi z diody Zenera \textit{D1}. Dioda ta to wysoce stabilna dioda o tzw. strukturze zagrzebanej, zintegrowana wraz z termostatem. Decyduje to o doskonałej stabilności cieplnej ($0.5~\mathrm{ppm}/{}^{\circ}C$) i długoczasowej.  Wzmacniacz \textit{U3} zasila diodę stałym prądem, zadawanym jej własnym napięciem Zenera. Jest on zasilany inaczej niż pozostałe, pojedynczym napięciem. Uniemożliwia to ,,zatrzaśnięcie'' się układu na napięciu przewodzenia diody (ujemnym) zamiast na napięciu Zenera (dodatnim). 

\begin{figure}
\begin{center}
 \includegraphics{./obrazki/VcselPSU.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Schemat zasilacza diody}
\label{sch-psu}
\end{figure}

\section{Układ modulacji}

Po zbadaniu modułu zasilania, kolejnym krokiem było zbadanie, jak szybko można modulować prąd diody, co ma na celu szybką zmianę długości fali. Jako że te diody służą do transmisji danych z prędkością kilku Gb/s, modulacja częstościami na poziomie kilkuset MHz powinna być realna. 

Elektryczny schemat zastępczy diody laserowej przedstawiony jest na rysunku \ref{sch-mod1}. 
\begin{figure}[h]
\begin{center}
 \includegraphics{./obrazki/sch_mod1.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Uproszczony schemat zastępczy diody laserowej}
\label{sch-mod1}
\end{figure}
Na jego podstawie można założyć, że na dynamikę modulacji prądu, tj. jej maksymalną szybkość oraz przesunięcie fazowe mają wpływ jedynie wartości pasożytniczych pojemności i indukcyjności oraz opór wewnętrzny diody. Konsekwencją tego założenia jest możliwość kompensacji wpływu pasożytniczych elementów poprzez manipulacje jedynie impedancją źródła sygnału, w efekcie umożliwiając uzyskanie płaskiej zależności amplitudy modulacji światła od częstotliwości.
Dla najwyższych częstotliwości (gigaherce) model ten może przestawać odzwierciedlać rzeczywistość, ze względu na wpływ skończonego czasu potrzebnego do osiągnięcia równowagi między pompowaniem a emisją promieniowania z rezonatora. Poczyniono nieme założenie, że modulacja jasności jest równoznaczna modulacji długości fali. Jest ono spełnione, jeśli procesy optyczne (pompowanie i relaksacja) zachodzą znacznie szybciej niż zmiany prądu w strukturze.

Zbudowano układ umożliwiający szybką modulację prądu sygnałem dostarczanym standardowym kablem koncentrycznym $50~\Omega$ (ze złączem SMA).

Zadania układu są następujące:
\begin{itemize}
 \item Dopasowanie impedancji wejściowej do kabla ($50~\Omega$).
 \item Osłabienie sygnału (docelowe zmiany prądu mają być rzędu $\mu A$)
 \item Uzyskanie płaskiej charakterystyki modulacji światła od częstotliwości przy stałym poziomie sygnału wejściowego
\end{itemize}

Ostatni cel został osiągnięty głównie metodą prób i błędów. Opór wewnętrzny diody (przy prądzie pracy) został zmierzony jako $61~ \Omega$.
Docelowy układ przedstawia rysunek \ref{sch-mod}. Na płytce znajdują się diody zabezpieczające (specjalne diody zabezpieczające przed elektrostatycznymi wyładowaniami, bardzo szybkie i o niskim prądzie upływu) oraz złącza doprowadzające prąd z zasilacza i sygnał modulujący z generatora. Pojemność kondensatora kompensacyjnego został dobrana tak, by uzyskać możliwie płaską charakterystykę modulacji. Zależność odpowiedzi częstotliwościowej od jego pojemności znajduje się na rysunku \ref{wyk-mod}.

\begin{figure}
\begin{center}
 \includegraphics{./obrazki/dings.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Schemat płytki znajdującej się przy diodzie laserowej}
\label{sch-mod}
\end{figure}

\begin{figure}
\begin{center}
 \includegraphics[width=0.8\textwidth]{./obrazki/bw.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Zależność charakterystyki częstotliwościowej modulacji od pojemności kondensatora kompensacyjnego. Pojemność $3{,}3~pF$ zdaje się optymalna.}
\label{wyk-mod}
\end{figure}

\section{Cyfrowe strojenie}

Aby uprościć proces dostrajania do linii po uruchomieniu lasera, opracowano układ pozwalający na sterowanie prądem lasera z programu uruchomionego na komputerze.
Umożliwia on rejestrację zależności absorpcji w komórce od prądu, detekcję linii absorpcyjnych, a później automatyczne dostrojenie lasera do wybranej linii.

Moduł strojenia podłącza się zamiast potencjometru regulacji prądu. Układ składa się z mnożącego przetwornika cyfrowo-analogowego, o rozdzielczości 16 bitów, mikrokontrolera i układu konwertera USB $\leftrightarrow$ RS-232. W trakcie testów stwierdzono, że rozdzielczość przetwornika jest więcej niż wystarczająca (linie absorpcyjne mają szerokość ok. 100LSB przetwornika), a układ jest znacznie stabilniejszy od potencjometru (dryf i szum są znacznie mniejsze niż 1LSB). Dane między modułem a komputerem wymieniane są za pośrednictwem złącza USB.

Moduł jest sterowany przy pomocy programu na komputer PC. Jest on napisany w języku Python, z wykorzystaniem interfejsu graficznego Qt. Kod źródłowy programu można znaleźć w \url{https://github.com/ccucumber/laserscan}. Okno główne programu przedstawione jest na rysunku \ref{scr-main}.

\begin{figure}
\begin{center}
 \includegraphics[width=0.8\textwidth]{./obrazki/scr_main.png}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Główne okno programu}
\label{scr-main}
\end{figure}


Po lewej stronie okna programu znajduje się szereg przycisków, oferując następujące możliwości:

\begin{itemize}
 \item Uruchomienie skanowania lasera, w zakresie od ,,Start`` do ,,Stop``, z krokiem ,,Step''. Absorpcja jest przedstawiana na wykresie, a postęp skanowania jest widoczny na pasku postępu.
 \item Zapis i odczyt zmierzonych wartości absorpcji do/z pliku.
 \item Automatyczne szukanie linii absorpcyjnych
 \item Dostrojenie do wybranej z listy, znalezionej w poprzednim kroku pozycji linii absorpcyjnej.
\end{itemize}


\begin{figure}
\begin{center}
 \includegraphics[width=0.8\textwidth]{./obrazki/scr_anal.png}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Okno szukania linii absorpcyjnych}
\label{scr-anal}
\end{figure}

Po naciśnięciu przycisku ,,Analyze`` program wyświetla okno pokazane na \ref{scr-anal}.
Aby uzyskać ten efekt, wykonywane są następujące operacje:
\begin{enumerate}
 \item Następuje odjęcie składowej stałej przez dopasowanie i odjęcie wielomianu niskiego stopnia.
 \item Przebieg jest wygładzany przez uśrednienie kilku sąsiednich próbek
 \item Znajdowane i zaznaczane na wykresie są linie absorpcyjne o dostatecznej głębokości względem aktualnie zarejestrowanego maksimum absorpcji
\end{enumerate}





\section{Stabilizacja długości fali}

Po dostrojeniu lasera zachodzi konieczność ciągłej korekty długości fali, tak by pozostać na linii absorpcyjnej.

Jest to realizowane metodą opisaną w \ref{olockinie} i \ref{pl:stab1h}, na podstawie sygnału z wzmacniacza fazoczułego. %KTÓRYM ROZDZIALE?
Jako że sygnał ze wzmacniacza fazoczułego jest proporcjonalny do odstrojenia lasera od zadanej długości fali, koncepcja układu stabilizującego jest prosta.
Jest to typowy regulator proporcjonalno-całkująco-różniczkujący. Schemat jest przedstawiony na rysunku \ref{sch-pid}.

\begin{figure}
\begin{center}
 \includegraphics[scale=0.58, angle =90 ]{./obrazki/pidella.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Schemat regulatora PID}
\label{sch-pid}
\end{figure}

Układ posiada dwa wejścia, przy czym jedno z nich może być odłączone i zastąpione przez potencjał ustawiany potencjometrem \textit{P4}. Przełącznik \textit{SW3} ustawia wstępne wzmocnienie.
Dalej sygnał jest rozdzielany do trzech członów -- od góry: proporcjonalnego, różniczkującego i całkującego.
Wzmocnienie pierwszego ustalane jest skokowo przez \textit{SW4} i płynnie przez potencjometr \textit{P2}, analogicznie ustawiana jest stała czasowa członu różniczkującego (\textit{SW2} i \textit{P5}) i całkującego ( \textit{SW5}, \textit{P1}). Zwora \textit{JP2} wyłącza człon całkujący na czas wstępnego dostrojenia.
Sygnały z trzech członów są sumowane przez wzmacniacz \textit{U3C}. Zwora \textit{JP1} pozwala zmienić polaryzację sygnału wyjściowego na przeciwną.

Dodatkowe wyjście \textit{Z4} pozwala na monitorowanie sygnału wybranego zworą \textit{P3}.

\section{Polarymetr wraz z układem detekcji}

Laser, dostrojony do pożądanego przejścia atomowego, oddziałuje z atomami rubidu w komórce.
Skutkiem tego oddziaływania jest osłabienie wiązki -- absorpcja oraz rotacja płaszczyzny polaryzacji światła.
Precyzyjny pomiar powyższych ma kluczowe znaczenie dla dokładności magnetometrii optycznej.

\begin{figure}
\begin{center}
 \includegraphics{./obrazki/polarymetr.pdf}
 % rys-eel.gif: 0x0 pixel, 300dpi, 0.00x0.00 cm, bb=
\end{center}
\caption{Schemat polarymetru}
\label{sch-mod}
\end{figure}

Polarymetr posiada dwie fotodiody i wytwarza dwa sygnały - o amplitudzie proporcjonalnej do różnicy i sumy natężeń światła padającego na fotodiody.
Sygnał różnicy służy do pomiaru skręcenia polaryzacji, która bezpośrednio zależy od pola magnetycznego.  Sygnał sumy pozwala zaś śledzić absorpcję w komórce, co umożliwia stabilizację lasera na linii.

Sygnał różnicy jest wytwarzany przez wzmacniacz \textit{U3A}, pracujący w typowej konfiguracji transimpedancyjnej. Wzmacnia on prąd pochodzący z węzła pomiędzy fotodiodami \textit{D1} i \textit{D2}.
Elementy \textit{R9} i \textit{C3} ustalają odpowiednio wzmocnienie i pasmo tego wzmacniacza.

Warto szerzej opisać to rozwiązanie. Taka konfiguracja ma szereg zalet ponad odejmowaniem sygnałów z dwóch niezależnych wzmacniaczy transimpedancyjnych z pojedynczymi fotodiodami.
Pierwszą zaletą jest mniejszy szum -- w układzie z dwoma wzmacniaczami, mimo, że sygnały są odejmowane, szumy się dodają. Drugi problem jest mniej oczywisty -- odmienna charakterystyka częstotliwościowa różnych wzmacniaczy może osłabiać tłumienie sygnału wspólnego wraz ze wzrostem częstotliwości, jako że sygnały te nie będą już przesunięte w fazie o dokładnie $180^{\circ}$, co sprawi, że zwykła absorpcja zostanie odebrana jako skręcenie. Tłumienie sygnału współbieżnego ma kluczowe znaczenie przy dokładnej detekcji niewielkich skręceń przy szerokim zakresie częstotliwości pracy.

Gdyby zastosować dwa oddzielne wzmacniacze dla fotodiod, generacja sygnału sumy nie nastręczałaby większego problemu. W układzie z różnicą ,,na drucie", konieczne jest zastosowanie dwóch luster prądowych (tranzystory podwójne Q1 i Q2) przed wzmacniaczem sumującym U3B. Górne lustro prądowe jest obciążone pojemnością nieodwracającego wejścia wzmacniacza, podczas gdy dolne lustro jest obciążone jedynie rezystancyjnie. Sytuację tę wyrównuje kondensator C3. 

Wyjścia obydwu torów są doprowadzone do dzielników 20:1, które mają na celu dopasowanie impedancji wyjściowej do kabla $50~\Omega$. To z pozoru kontrowersyjne rozwiązanie nie pogarsza precyzji pomiaru -- dalsze przyrządy pomiarowe po prostu pracują na czulszym zakresie.


\chapter{Wyniki pomiarów}

Po zbudowaniu układów elektronicznych opisanych w rozdziale \ref{ch:aparatura} nastąpił etap testów i pomiarów. Jako ośrodek optycznie czynny użyte zostały komórki szklane zawierające pary izotopu rubidu ${}^87Rb$. Jedna z nich posiadała pokrycie parafinowe, a druga zawierała gaz buforowy. Komórki były ogrzewane do temperatury $50~{}^\circ$C poprzez przepływ prądu przez bifilarnie skręcony drut oporowy (takie skręcenie sprawia, że pola magnetyczne wytwarzane przez dwa druty praktycznie całkowicie się znoszą).
Komórki zostały umieszczone wewnątrz ekranu magnetycznego, który ekranował pole magnetyczne Ziemi. Umieszczony wewnątrz ekranu solenoid pozwalał zadawać pole magnetyczne oddziałujące na atomy.

\nopagebreak
\section{Spektroskopia rubidu}
Jako pierwszy przeprowadzono następujący, nieco nietypowy pomiar.
W pomiarze tym zmierzono absorpcję w komórce dla wielu pojedynczych długości fali, wyznaczonych przy pomocy miernika długości fali, tzw. lambdametru i z uzyskanych wyników skonstruowano wykres , o bezwzględnej osi częstotliwości.
Taki pomiar był potrzebny by uwiarygodnić wskazania miernika długości fali, oraz aby w dalszych pomiarach móc powiązać sygnał absorpcji w komórce (zwany dalej spektroskopią) z długością fali tudzież odstrojeniem od przejścia atomowego.
 
Wynik pomiaru z komórki o pokryciu parafinowym przedstawia rys. \ref{fig:spekpara}, a z komórki z gazem buforowym rys. \ref{fig:spekgaz}.


Jak widać, w komórce z parafinowym pokryciem ścian widoczne są dość wyraźne dwa przejścia absorpcyjne związane z przejściem ze stanu podstawowego $F=2$ do jednego z dwóch stanów wzbudzonych ($F'=1$ lub $F'=2$). Dla temperatury par atomowych równej ok. 50$^\circ$C, absorpcja w komórce z parafiną wynosi ok. 50\%. Dla porównania, w komórce z gazem buforowym nastąpiło bardzo znaczące zmniejszenie absorpcji (z ok. 50\% w komórce parafinowej do ok. 5\%). Linie absorpcyjne uległy również znaczącemu poszerzeniu. Dodatkowym efektem powinno być pochodzące od gazu buforowego ciśnieniowe przesunięcie linii absorpcyjnych, ale ponieważ było mniejsze od niepewności pomiaru, nie można go było jednoznacznie zidentyfikować. Dalsze pomiary wykazały, że pomimo absorpcji niższej o rząd wielkości (co utrudnia dokładny pomiar absorpcji i skręcenia), komórka z gazem buforowym lepiej sprawdziła się w pomiarach pola magnetycznego, pozwalając obserwować dużo węższe rezonanse (patrz rozdział \ref{sec:magnetorotacja}). Przyczyną była bardzo zła jakość pokrycia antyrelaksacyjnego wykorzystanego do produkcji komórki parafinowej przez firmę \textit{Precision Glassblowing}\footnote{Późniejsze pomiary tzn. pomiary wykonane z komórką w ramach badań innych niż omawiane w tej pracy wykazały, że pokrycie antyrelaksacyjne komórki praktycznie nie powoduje wydłużenia czasu życie polaryzacji atomowej.}


\begin{figure}[h!]
\centering
 \includegraphics[width=\textwidth]{spek_para.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Spektroskopia komórki z pokryciem parafinowym. Pomiar w $T=50^{\circ}C$}
 \label{fig:spekpara}
\end{figure}



\begin{figure}[h!]
\centering
 \includegraphics[width=\textwidth]{spek_gaz.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Spektroskopia komórki z gazem. Widoczne znaczne poszerzenie linii i obniżona transmisja. $T=50^{\circ}C$}
 \label{fig:spekgaz}
\end{figure}


\section{Sygnał błędu}

Po rejestracji spektroskopii absorpcyjnej, przeprowadzono pomiary mające na celu sprawdzenie, czy stabilizacja lasera metodą opisaną w \ref{pl:stab1h} jest możliwa.

Zmierzono zależność amplitudy sygnału absorpcyjnego zaobserwowanego przy oświetleniu komórki światłem o modulowanej długości fali. Sygnał rejestrowany był jako suma natężeń mierzonych przez dwa kanały polarymetru, a analizowany przy pomocy wzmacniacza fazoczułego pracującego na częstotliwości modulacji (pierwszej harmonicznej). Dla niezbyt dużych amplitud modulacji, tzn. zakresów modulacji częstości mniejszych niż szerokość obserwowanych linii absorpcyjnych, sygnał ten można interpretować jako pochodną sygnału absorpcji po długości fali.
%Na podstawie tego sygnału będzie pracował układ automatycznego dostrajania lasera do przejścia.

Na rysunku \ref{fig:panoda} przedstawiona jest zależność sygnału błędu od odstrojenia lasera, dla kilku amplitud modulacji. Dla odniesienia został również sygnał spektroskopii absorpcyjnej w naturalnym rubidzie (mieszaninie izotopów ${}^87Rb$ i ${}^85Rb$).
Na rysunku dla każdej z amplitud modulacji zaznaczone są dwie krzywe. Są to sygnały w fazie i w kwadraturze uzyskane ze wzmacniacza fazoczułego.

Widać, że wraz ze wzrostem amplitudy modulacji amplituda sygnału pochodnej rośnie, ale następuje też jego poszerzenie wzdłuż osi odciętych. Jest to spowodowane tym, że przy zwiększaniu amplitudy modulacji, w pewnym momencie amplituda modulacji staje się porównywalna, a później nawet większa od szerokości dopplerowskiej linii absorpcyjnych.  Powyżej pewnej amplitudy modulacji nie następuje już dalszy wzrost amplitudy sygnału błędu, a jedynie jego dalsze poszerzanie. Można to dostrzec na trzech najwyższych przebiegach na rys. \ref{fig:panoda}, co pozwala sądzić, że amplituda modulacji 1000~mV odpowiada mniej więcej połowie szerokości dopplerowskiej przejścia.


Analogiczne pomiary sygnału błędu przeprowadzone zostały w funkcji mocy światła przechodzącego przez komórkę. Jak widać, poszerzenie sygnału ze wzrostem mocy światła praktycznie nie występuje. 

%DODAĆ PORZĄDNE OSIE X.

\begin{figure}[h!]
\centering
 \includegraphics[width=\textwidth]{panoramy_1H_oda.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Zależność sygnału błędu od amplitudy modulacji długości fali. $f_{mod}=101kHz, P_{las}=20 \mu W$. Wykresy zostały rozsunięte w pionie dla lepszej przejrzystości rysunku.}
 \label{fig:panoda}
\end{figure}

\begin{figure}[h!]
\centering
 \includegraphics[width=\textwidth]{panoramy_1H_odp.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Zależność sygnału błędu od amplitudy mocy lasera. $f_{mod}=101kHz, A_{mod}=1000mV$}
 \label{fig:panodp}
\end{figure}

\section{Stabilizacja długości fali}
Zarejestrowane sygnały błędu miały pożądany, antysymetryczny wokół centrum linii, kształt i wysoki stosunek sygnału do szumu.  
Po podłączeniu sygnału błędu do zbudowanego układu sterownika PID, stabilizacja długości fali stała się możliwa.

Rysunek \ref{wlmprzedipo} pokazuje znaczące zmniejszenie fluktuacji długości fali po włączeniu stabilizacji. W tabeli \ref{tabela} zestawiona jest amplituda fluktuacji długości fali bez i ze stabilizacją. 



\begin{figure}[h!]
\centering
 \includegraphics[width=0.7\textwidth]{wlm_przedipo.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Zależność długości fali lasera od czasu, przed i po włączeniu układu stabilizacji długości fali.}
 \label{fig:wlmprzedipo}
\end{figure}


\begin{table}[h!]
\centering
\begin{tabular}{|c|c|c|}
\hline 
• & Bez stabilizacji & Ze stabilizacją\\ 
\hline 
$\delta\lambda$ [pm]& 0.26 & 0.048 \\ 
\hline 
$\delta\nu$ [MHz]& 127 & 23 \\ 
\hline 
\end{tabular} 
\caption{Średniokwadratowa amplituda fluktuacji długości fali $\delta\lambda$ i częstości $\delta\nu$ lasera, zarejestrowana prze i po włączeniu układu stabilizacji. }
\end{table}

\section{Magnetorotacja}
\label{sec:magnetorotacja}


Zmieniając częstotliwość modulacji długości fali lasera, możemy doprowadzić do sytuacji, gdy ta częstotliwość pokrywa się z wielokrotnością częstotliwości precesji atomów w polu magnetycznym.
W takim przypadku zachodzi skręcenie polaryzacji (liniowo spolaryzowanego) światła padającego na komórkę. Skręcenie jest mierzone przez polarymetr, a jego amplitudę wyznacza wzmacniacz fazoczuły.

Wytwarzanie orientacji ośrodka może jednak następować raz bądź dwa razy na okres przebiegu modulującego. Jeśli laser jest dostrojony do zbocza linii rezonansowej, przez jedną połowę okresu modulacji jest lepiej dostrojony do przejścia, a przez drugą gorzej.
Częstość modulacji jest wtedy równa częstości Larmora:
\begin{equation}
f_mod=\frac{\Omega_L}{2 \pi}
\end{equation}
Jeśli jednak laser jest dostrojony dokładnie do centrum linii, to  odstrojenie następuje dwa razy na okres modulacji, gdy długość fali jest maksymalnie odstrojona w prawo i gdy jest maksymalnie odstrojona w lewo. Daje to rezonans na połowie częstości Larmora, ponieważ w takim przypadku.
\begin{equation}
 f_mod=\frac{ \Omega_L}{2 \pi}
\end{equation}
Dodatkowo, w atomach o wyższej ilości podpoziomów nadsubtelnych, orientacja magnetyczna atomów może mieć postać nie dipolową, ale multipolową. Taka sytuacja jest tożsama z obserwacją zmultiplikowanej częstości Larmora (tj obserwacji rotacji momentów magnetycznych nie z częstością $\Omega_L =\gamma \vec B$ ale $k \Omega_L =k \gamma \vec B, k \in \mathbb{N}$). Dla poziomu podstawowego o F=2 w ${}^{87}Rb$ maksymalne $k=2$.

Opisane efekty zachodzą od siebie niezależnie, co pozwala wzbudzać rezonanse na kilku częstościach dla jednego pola magnetycznego, jak również dla ustalonej częstotliwości modulacji obserwować rezonanse dla kilku pól magnetycznych.


 Zależność amplitudy skręcenia w zależności od indukcji pola magnetycznego w komórce przedstawia rys. \ref{fig:magnetorot1}. Widać, że przebieg tej zależności ma postać krzywej rezonansowej,  następuje jednak niewielkie przekręcenie sygnału pomiędzy kanałami w fazie i w kwadraturze. Jest to spowodowane opóźnieniami fazowymi w układzie modulacji lasera oraz (głównie) w układzie detekcji światła.
\begin{figure}[h!]
\centering
 \includegraphics[width=0.7\textwidth]{magnetorot1.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Przykładowa zależność magnetorotacji, po detekcji fazoczułej, w zależności od pola magnetycznego. Pole magnetyczne wyrażone w jednostkach częstości Larmora dla ${}^{87} \mathrm{Rb}$.
 $f_{mod}=101~\mathrm{kHz}, P_{lasera}=15~\mu$W. Do danych dopasowano składowe krzywej rezonansowej \ref{krzywa}}
 \label{fig:magnetorot1}
\end{figure}

Jednym z podstawowych celów niniejszej pracy było wyznaczenie parametrów magnetorotacji, którą można uzyskać przez interakcję światła ze zbudowanego lasera z atomami.
Parametrami charakteryzującymi taki rezonans są jego  szerokość -- węższy rezonans pozwala dokładniej wyznaczyć pole magnetyczne, oraz amplituda -- większa również pozwala dokładniej mierzyć pole (przez poprawę stosunku sygnału do szumu).

Na rysunku \ref{wykresikioda} znajduje się zależność szerokości i amplitudy sygnału magnetorotacji od amplitudy modulacji. Widać, że zbyt duża amplituda modulacji powoduje zmniejszenie skręcenia. Jest to związane z tym, że przy zbyt szerokiej modulacji światło jest przez coraz dłuższy ułamek okresu modulacji odstrojone od profilu absorpcji atomów. 

\begin{figure}[h!]

\centering
\subfigure[]{
\includegraphics[width=0.45\textwidth]{wykr_AodA1H.eps}
\label{fig:aoda1H}
}
\subfigure[]{
\includegraphics[width=0.45\textwidth]{wykr_GodA1H.eps} 
\label{fig:goda1H}
}


\subfigure[]{
\includegraphics[width=0.45\textwidth]{wykr_AodA2H.eps}
\label{fig:aoda2H}
}
\subfigure[]{
\includegraphics[width=0.45\textwidth]{wykr_GodA2H.eps} 
\label{fig:goda2H}
}
\label{wykresikioda}
\caption{ a) Amplituda rezonansu na 1 harmonicznej w zależności od $A_m$ b) Szerokość rezonansu na 1 harmonicznej w zależności od $A_m$ 
c) Amplituda rezonansu na 2 harmonicznej w zależności od $A_m$ d) Szerokość rezonansu na 2 harmonicznej w zależności od $A_m$}

\end{figure}


Na rysunku \ref{wykresikiodP} znajduje się zaś zależność powyższych parametrów rezonansu od od mocy światła padającego na komórkę.\begin{comment} Amplituda sygnału magnetorotacji jest wprost proporcjonalna od mocy lasera, ponieważ mierzona jest różnica natężeń światła w dwóch polaryzacjach. Zwiększanie mocy światła powoduje jednak poszerzenie rezonansu.
\end{comment}

%MOŻE TO JEDNAK ODKOMENTOWAĆ< SZYMKU >

\begin{figure}[h!]
\centering
\subfigure[]{
\includegraphics[width=0.45\textwidth]{wykr_AodP1H.eps}
\label{fig:goda1H}
}
\subfigure[]{
\includegraphics[width=0.45\textwidth]{wykr_GodP1H.eps} 
\label{fig:aoda1H}
}

\subfigure[]{
\includegraphics[width=0.45\textwidth]{wykr_AodP2H.eps}
\label{fig:goda1H}
}
\subfigure[]{
\includegraphics[width=0.45\textwidth]{wykr_GodP2H.eps} 
\label{fig:aoda1H}
}
\caption{ a) Amplituda rezonansu na 1 harmonicznej w zależności od $P_{las}$ b) Szerokość rezonansu na 1 harmonicznej w zależności od $P_{las}$ 
c) Amplituda rezonansu na 2 harmonicznej w zależności od $P_{las}$ d) Szerokość rezonansu na 2 harmonicznej w zależności od $P_{las}$}
\label{wykresikiodP}
\end{figure}

Powyższe pomiary zostały zrobione przy działającym układzie stabilizacji długości fali. Dostrajał on laser do długości fali, przy której sygnał błędu przechodził przez zero (przy przejściu $F=2 \rightarrow F'=2$). Była to długość fali bliska centrum linii, przesunięta jednak nieco w stronę sąsiedniej linii ( przejścia $F=2 \rightarrow F'=1$ ).

Rysunki \ref{fig:panodf1} i \ref{fig:panodf2} pokazują położenie rezonansów w zależności od pola magnetycznego (na osi $x$ wykresów) dla kilku częstotliwości modulacji. Widać występowanie kilku rezonansów, ze względu na omówiony efekt jedno-- i dwukrotnego pompowania atomów w trakcie okresu przebiegu modulującego.

Na rysunkach \ref{fig:panodam1}, \ref{fig:panodam2} pokazują położenie i kształt rezonansów przy stałej częstotliwości modulacji, ale zmieniającej się amplitudzie modulacji. Pojawianie się dodatkowych rezonansów przy zwiększaniu amplitudy modulacji nie jest łatwe do wyjaśnienia. Można to przypisywać przesuwaniu się punktu dostrojenia lasera wraz z amplitudą modulacji, oddziaływaniu z sąsiednią linią przy dużych amplitud modulacji oraz zmianie charakteru pompowania z jednokrotnego na dwukrotne podczas okresu przy zwiększaniu amplitudy.


\begin{figure}[h!]
\centering
 \includegraphics[width=\textwidth]{panoramy_1H_odf.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Zależność magnetorotacji od częstości modulacji. Na osi poziomej natężenie pola magnetycznego. 1 harmoniczna $f_{mod}=101kHz, P_{lasera}=20~\mathrm{ \mu W}, A_{mod}=1000~\mathrm{mV}$}
 \label{fig:panodf1}
\end{figure}

\begin{figure}[h!]
\centering
 \includegraphics[width=\textwidth]{panoramy_2H_odf.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Zależność magnetorotacji od częstości modulacji. Na osi poziomej natężenie pola magnetycznego. 2 harmoniczna $f_{mod}=101kHz, P_{lasera}=20~\mathrm{ \mu W}, A_{mod}=1000~\mathrm{mV}$}
 \label{fig:panodf2}
\end{figure}

\begin{figure}[h!]
\centering
 \includegraphics[width=\textwidth]{panoramy_1H_odam.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Zależność magnetorotacji od amplitudy modulacji. Na osi poziomej natężenie pola magnetycznego. 1 harmoniczna $f_{mod}=101kHz,P_{lasera}=20~\mathrm{ \mu W}, A_{mod}=101~\mathrm{kHz}$}
 \label{fig:panodam1}
\end{figure}

\begin{figure}[h!]
\centering
 \includegraphics[width=\textwidth]{panoramy_2H_odam.eps}
 % front_all.svg: 1153x455 pixel, 72dpi, 40.68x16.05 cm, bb=0 0 1153 455
 \caption{Zależność magnetorotacji od amplitudy modulacji. Na osi poziomej natężenie pola magnetycznego. 2 harmoniczna $f_{mod}=101kHz,P_{lasera}=20~\mathrm{ \mu W}, A_{mod}=101~\mathrm{kHz}$}
 \label{fig:panodam2}
\end{figure}



\chapter{Podsumowanie}

Pomiary wykonane w niniejszej pracy dowiodły, że budowa lasera VCSEL z układem kontroli, umożliwiającym ciągłe dostrojenie do linii $D1$ rubidu jest możliwa. Światło zbudowanego lasera wywoływało pompowanie optyczne atomów, jak również pozwalało wykryć magnetorotację w ośrodku. Zarejestrowano charakterystyczne dla magnetometrii optycznej rezonanse w niskich polach magnetycznych.

Zbudowany układ umożliwia na stabilizację długości fali na pierwszej, a pomiar skręcenia polaryzacji na drugiej harmonicznej sygnału modulującego długość fali.
Potwierdzenie możliwości zastosowania tej metody było głównym celem pracy.

Scharakteryzowany układ laserowy został zbudowany niewielkim kosztem, praktycznie od zera a mimo tego okazał się bardzo niezawodny. Jego użyteczność do pomiarów pola magnetycznego została pokazana.

 W przyszłości, jeśli zajdzie potrzeba, możliwa jest miniaturyzacja całego układu elektro--optycznego do objętości ok. $1~\mathrm{dm^3}$ i wykonanie kompaktowego, autonomicznego czujnika pola magnetycznego o niezwykle wysokiej precyzji.
Obecnie największa przeszkodą w miniaturyzacji są wzmacniacze fazoczułe. Obecnie użyte wzmacniacze to duże, ciężkie instrumenty laboratoryjne. Ich miniaturyzacja jest możliwa, jest to jednak skomplikowane i pracochłonne zadanie.



\begin{thebibliography}{99}
\bibitem{rys-indirect} Goetzberger, Adolf et.al. \emph{Crystalline Silicon Solar Cells}, Chichester: John Wiley \& Sons Ltd., 1998.
\bibitem{rys-laserki} \url{http://wwwold.fi.isc.cnr.it/users/giovanni.giacomelli/Semic/Samples/samples.html}, dostęp 7.12.2015
\bibitem{mgrJustynaMech}  Mech, Justyna \emph{Lasery VCSEL do zastosowań w spektroskopii}, praca magisterska pod kierunkiem Jerzego Zachorowskiego, 2009
\bibitem{spie} Zhou, D., Seurin, J. F., Xu, G., Miglo, A., Li, D., Wang, Q., Sundaresh, M., Wilton, S., Matheussen, J., and  Ghosh, C., \emph{Progress on vertical-cavity surface-emitting laser arrays for infrared illumination applications},  Proc. of SPIE Vol. 9001, 90010E (2014)
\bibitem{cohen}  C. Cohen-Tannoudji, A. Kastler,
\emph{Optical  Pumping}, Progress in Optics, Vol. V, 1966, ed. by
Wolf E. (North-Holland)
\bibitem{steck} Daniel A. Steck, \emph{Rubidium 87 D Line Data, Rubidium 85 D Line Data}~,\url{http://steck.us/alkalidata}
\bibitem{srivansan} R. Srinivasan,\textit{ Nonlinear Magneto-Optical Rotation – A possible tool for sensitive magnetometry}, Current Science \textbf{92}, 298 (2007)
\bibitem{budker-resonance} Kimball D. F. et al.  \emph{Magnetometric sensitivity optimization for nonlinear optical rotation with
frequency-modulated light: Rubidium D2 line} J. Appl. Phys.106, 063113 (2009)


\bibitem{sensitivity} Budker, D., et al. \emph{Sensitive magnetometry based on nonlinear magneto-optical rotation.} Physical Review A 62.4 (2000): 043403.
\bibitem{rotpol} Budker, D., D. J. Orlando, and V. Yashchuk, 1999b, Am. J. Phys. 67(7), 584).

\end{thebibliography}

\end{document}
